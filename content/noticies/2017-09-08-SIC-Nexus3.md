+++
date        = "2017-09-08"
title       = "SIC. Actualització a Nexus 3."
description = "El passat mes d'agost vam incrementar la versió del Nexus de la 2.11 a la 3.2.1 al SIC."
sections    = ["noticies", "home"]
categories  = ["sic"]
key         = "SETEMBRE2017"
+++

## Actualització del Nexus del SIC

S'ha actualitzat la versió del repositori de dependències del SIC (Nexus) a la versió 3.2.1. Aquest increment de versió respon a la necessitat per part del SIC per gestionar i emmagatzemar nous tipus de dependències. Els tipus de repositoris que suporta el Nexus 3.2.1 són:

1. Maven 2
2. NuGet
3. Registre privat de Docker
4. NPM
5. Bower
6. PyPI
7. Repositoris Ruby, RubyGems i Gem
8. Repositoris Raw i webs estàtics Maven

D'aquesta manera s'amplia el nombre de tecnologies que són integrables al SIC.

### Canvis respecte a la versió anterior

Les implicacions d'utilitzar aquesta nova versió per al SIC són:

* **Fi de suport a repostoris Maven 1**: El format de repositoris Maven 1 s'ha anat abandonant per tota la comunitat en els darrers anys (com per exemple [Atlassian al 2012](https://www.atlassian.com/blog/archives/shutting-down-maven-1-repositories-on-maven-atlassian-com)). Amb aquesta actualització, el SIC deixa de donar suport a repositoris Maven 1.
* **Integració de tecnologies Front-End de nova generació**: Amb el suport de repositoris *bower*, juntament amb els de *NPM* que el SIC ja suportava, es pot realitzar la construcció i desplegament de pràcticament qualsevol tipus de tecnologia Front-End.
* **Els repositoris Maven ja no són navegables per HTML**: Els repositoris al Nexus 3 ja no són navegables com ho eren al Nexus 2. Es pot seguir descarregant els artefactes a partir de la URL d'on es troben, però les estructures de carpetes de repositoris i grups no són accessibles des del navegador web. L'alternativa és seguir el següent procediment:
	1. Accedir directament a l'aplicació web del Nexus (https://hudson.intranet.gencat.cat/nexus/). El Nexus 3 no està integrat amb GICAR i per tant no s'ha de fer login. Tindreu accés a tots els repositoris públics de forma anònima.
	2. Per a navegar, a partir de l'opció del menú de l'esquerra *Browse*. Es pot navegar a través *Assets* o *Components*.
	3. Per a fer cerques d'artefactes, cal utilitzar el buscador a la part superior central de l'aplicació:

![Exemple de cerca al Nexus 3](/images/news/SIC-cerca-Nexus3.png "Exemple de cerca al Nexus 3")

Per a més detalls, teniu tota la informació disponible al [Manual d'Usuari del SIC](http://canigo.ctti.gencat.cat/related/sic/2.0/manual-usuari.pdf).
